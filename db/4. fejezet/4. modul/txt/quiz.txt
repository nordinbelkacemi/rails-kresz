[4.4] Melyik a helyes és biztonságos kormányfogás az alábbiak közül?
× Az 1-es jelű.
− A 2-es jelű.
− A 3-as jelű.

[4.4] Biztonságos-e az ábrázolt 2-es jelű kormányfogással való közlekedés?
× Nem.
− Igen, ha már fáradt a járművezető.
− Igen, mert így jobban eléri a kormányt a járművezető.

Mi a teendője, ha féktávolságon belül gyalogos lép a járműve elé?
× Intenzíven fékez, és kormányzással igyekszik elkerülni az ütközést.
− Fékezés nélkül dudál a gyalogosnak, hogy Ő is észlelje a veszélyt.
− A baleset nem kerülhető el, fékezéssel tompíthatja az ütközést.

Kisebb, vagy a nagyobb sebességi fokozatban jobb a jármű gyorsítóképessége?
× Kisebb sebességi fokozatban.
− Nagyobb sebességi fokozatban.
− Nem függ a sebességi fokozattól.

Mi a kipörgésgátló (ASR) feladata?
× A kerekek kipörgésének, ezáltal a tapadás elvesztésének és a jármű irányíthatatlanságának megakadályozása.
− A motor túlpörgésének megakadályozása.
− A jármű hirtelen megindulásának megakadályozása, ezáltal egy balesetveszélyes helyzet elkerülése.

Hogyan változik a jármű menetellenállása a domborzati viszonyoktól függően?
× Emelkedőn növekszik, lejtőn csökken.
− A menetellenállás nem függ a domborzati viszonyoktól.
− Emelkedőn csökken, lejtőn növekszik.
− Emelkedőn és lejtőn egyaránt növekszik.

Függ-e – és miért – a jármű menetellenállásának mértéke a sebességtől?
× Igen, a sebesség növelésével a menetellenállás – a légellenállás növekedése miatt – nő.
− Nem, a menetellenállás mértéke nem függ a sebességtől.
− Igen, a sebesség növelésével a menetellenállás – a gördülési ellenállás csökkenése miatt – csökken.
− Igen, a sebesség növelésével a menetellenállás – a légellenállás csökkenése miatt – csökken.

Hatással van-e a menetellenállásra a domborzati viszonyok változása?
× Igen, emelkedőn növekszik, lejtőn csökken.
− Nem, a menetellenállás nem függ a domborzati viszonyoktól.
− Igen, emelkedőn csökken, lejtőn növekszik.
− Igen, de a lejtők és emelkedők által okozott változás elenyésző a többi menetellenálláshoz (légellenállás, gördülési ellenállás) képest.

Mikor célszerű kikapcsolni a kipörgésgátló (ASR) rendszert?
× Laza, mély talajon, sárban, vagy havon, ha az ASR használatával a jármű nem képes elindulni, illetve folyamatosan haladni.
− Autópályán, nagy sebességgel haladva.
− Vízenfutás észlelésekor.
− Rossz minőségű, kátyús útfelületen haladva.

Igényel-e karbantartást a jármű ablaktörlő berendezése?
× Igen, az ablaktörlő lapátok minőségét ellenőrizni kell, a kopott ablaktörlő lapátokat cserélni kell.
− Nem, mert az ablaktörlő berendezésben nincsenek kopó alkatrészek.
− Igen, de csak akkor, ha a járművet műszaki vizsgára készíti fel.
− Nem, mert az ablaktörlő berendezés kopását egy szerkezet automatikusan utánállítja.

Szükséges-e az ablakmosó tartályt télen fagyálló ablakmosó folyadékkal feltölteni?
× Igen, mert a folyadék fagyveszélynek van kitéve.
− Nem, mert a motortérben mindig meleg van.
− Nem, mert a szükséges ablakmosás olyan rövid ideig tart, hogy ez idő alatt nem fagy meg az ablakmosó folyadék.
− Igen, de csak akkor, ha az ablakmosó tartályon fellazult a zárósapka.
− Nem, mert a fagyálló ablakmosó folyadék rongálja az ablaktörlő gumilapátját.

Milyen folyadékot kell tölteni az ablakmosó berendezés tartályába?
× Téli vagy nyári ablakmosó folyadékot.
− Csak desztillált vizet.
− Csak magas ph értékű dielektrikumot.

Miért fontos az ablaktörlő lapátok folyamatos ellenőrzése?
× Mert a rossz ablaktörlő lapát nem töröl egyenletesen, így korlátozottá válik a járműből történő kilátás, ami balesetveszélyes.
− Ellenőrzése nem fontos, a kopott ablaktörlő lapát a közlekedés biztonságát nem veszélyezteti.
− Ellenőrzése nem szükséges, elkopását a műszerfalon sárga fényű lámpa jelzi.

Ha az ablaktörlő lapátja kopott,...
× akkor a lapátokat cserélni kell.
− akkor a lapátokat egy nedves ruhával meg kell tisztítani.
− akkor a lapátok dőlésszögén állítani kell.

Miről ismerhetjük fel a vízenfutás jelenségét?
× Járművünk gyakorlatilag irányíthatatlanná és fékezhetetlenné válik a megszűnő tapadás miatt.
− Sokkal könnyebbé válik a jármű irányítása.
− A járművet a vízréteg ellenállása erőteljesen gyorsítja.
− Leáll a jármű motorja.

Mely tényezők növelik a vízenfutás bekövetkezésének valószínűségét?
× A jármű magas sebessége, a gumiabroncsok kis profilmélysége és a vízréteg nagy vastagsága.
− A jármű alacsony sebessége, a gumiabroncsok kis profilmélysége és a vízréteg nagy vastagsága.
− A jármű magas sebessége, a gumiabroncsok nagy profilmélysége és a vízréteg kis vastagsága.
− A jármű alacsony sebessége, a gumiabroncsok kis profilmélysége és a vízréteg kis vastagsága.

Mi a helyes reakció vízenfutás esetén?
× A járművet egyenesben tartva, a gázpedált felengedve motorfékezéssel kell lassítani a járművet a tapadás visszanyeréséig.
− Határozott fékezésbe kell kezdeni, és kikormányozni a vízről a járművet.
− A jármű rögzítőfékjét működtetve egyenesben kell tartani a kormányt.
− Határozott gázadással túl kell lendülni a vízfelületen.

A jármű világító berendezéseit használni kell korlátozott látási viszonyok között, mert...
× így a járművezető jobban lát, és a járművet is jobban látják.
− a járművezető látása ezzel javítható.
− ellenkező esetben növekszik az útvonal tévesztésének lehetősége.

Folytathatja-e útját a személygépkocsival, ha annak elromlott a bal oldali első helyzetjelző lámpája, és azt csak a távolsági fényszóróval tudja helyettesíteni?
× Csak akkor, ha a jármű kivilágítása nem szükséges.
− Igen.
− Csak jó látási viszonyok között mellék-, vagy földúton.

Helyettesítheti-e az elromlott bal oldali első helyzetjelző lámpát a tompított fényszóró és a távolsági fényszóró?
× Csak a tompított fényszóró helyettesítheti.
− Mindkettő helyettesítheti.
− Egyik sem helyettesítheti.

Helyettesítheti-e az elromlott bal oldali hátsó helyzetjelző lámpát a hátsó helyzetjelző ködlámpa?
× Nem.
− Igen.
− Csak lakott területen kívül.
− Csak lakott területen belül.

Helyettesítheti-e az elromlott bal oldali első helyzetjelző lámpát a tompított fényszóró vagy a nappali menetjelző lámpa?
× Ezek közül mindkettő helyettesítheti.
− Egyik sem helyettesítheti.
− Csak a tompított fényszóró helyettesítheti.
− Csak a nappali menetjelző lámpa helyettesítheti.

Át kell-e kapcsolni tompított világításra, ha a másik jármű követése esetén a távolsági fényszóró – a visszapillantó tükrön át – az elöl haladó jármű vezetőjét elvakíthatja?
× Igen.
− Nem.
− Nem, ha a tompított fényszórók valamelyike nem működik.

Szerezhet-e a közlekedésbiztonság szempontjából lényeges információkat a jármű vezetője hallás útján?
× Igen, az utastéren kívülről (pl. megkülönböztető jelzéseit használó járművek, más járművek hangjelzése, saját jármű motorzaja, gumiabroncs zaj) és belülről (autórádió, utasok) egyaránt.
− Nem, a hallás semmilyen lényeges szerepet nem játszik a járművezetés során.
− Nem, mert a belső zajok (rádió, beszélgetés, zörejek) a kívülről jövő hangokat minden esetben elnyomják.
− Igen, de a hangszigetelés miatt csak az utastéren belülről (autórádión hallható közlekedési információk, utasok jelzései).

Lehet-e hatása az oldalszélnek a járművezetésre?
× Igen, és erre a járművezetőnek elméletben és gyakorlatban is fel kell készülnie.
− Nem, mert a járművet az oldalszél nem tudja eltéríteni haladási irányától.
− Csak a haladási iránnyal ellentétes irányú szélnek van hatása a járműre.

Mikor veszélyes az oldalszél?
× Ha hirtelen lép fel, vagy hirtelen szűnik meg.
− Ha lakott területen belül, sűrű forgalomban hat a közlekedő járműre.
− Az oldalszél csak akkor veszélyes, ha erdőben hat a közlekedő járműre.

Mi növelheti meg jelentősen a jármű légellenállását?
× A tetőcsomagtartó, illetve az azon szállított tárgyak, a lehúzott ablakok, illetve a nyitott tetőablak.
− A túl alacsony gumiabroncsnyomás.
− Az erőltetett hegymenet.
− A túl magas gumiabroncsnyomás.

Mi lehet az oka annak, ha valamelyik kerék megcsúszik?
× A kerék terhelése nem elegendő, kis ívű kanyarodás történt nagy sebességgel, vagy csúszós az úttest.
− Nem megfelelő a gumiabroncs mérete.
− Kis sebességgel, magas sebességfokozattal közlekedünk.

Milyen következményei lehetnek a helytelen rakományelhelyezésnek?
× Csökken a jármű stabilitása és megnövekszik a fékút hossza.
− Egyenetlenül kopnak a gumiabroncsok.
− A kirakodás nehézkesebb, több időt vesz igénybe.

Miért fontos a gumiabroncsok levegőnyomásának rendszeres ellenőrzése?
× Mert így biztosítható a legjobb tapadás és a gumiabroncs egyenletes kopása.
− Mert ellenkező esetben a gumiabroncs elveszíti a garanciáját.
− Mert így a gumiabroncs kopása megakadályozható.

Hogyan viselkedik az alulkormányzott gépkocsi a csúszáshatár elérésekor?
× Először az első kerekei csúsznak meg, ezért a jármű elveszti a kormányozhatóságát és a kanyarból kitörve, egyenesen kezd haladni.
− Először a hátsó kerekei csúsznak meg, ezért a jármű egyre szűkebb ívben kanyarodva pördülni kezd.
− Az első és hátsó kerekei egyszerre csúsznak meg, a jármű viselkedése teljesen kiszámíthatatlanná válik.
− Először a hátsó kerekei csúsznak meg, ezért a jármű elveszti a kormányozhatóságát és a kanyarból kitörve, egyenesen kezd haladni.

Hogyan viselkedik a túlkormányzott gépkocsi a csúszáshatár elérésekor?
× Először a hátsó kerekei csúsznak meg, ezért a jármű egyre szűkebb ívben kanyarodva pördülni kezd.
− Először az első kerekei csúsznak meg, ezért a jármű elveszti a kormányozhatóságát és a kanyarból kitörve, egyenesen kezd haladni.
− Az első és hátsó kerekei egyszerre csúsznak meg, a jármű viselkedése teljesen kiszámíthatatlanná válik.
− Először az első kerekei csúsznak meg, ezért a jármű egyre szűkebb ívben kanyarodva pördülni kezd.

Mit jelent, ha egy gépkocsi alulkormányzott?
× Ívmenetben az első kerekeinek oldalirányú kúszása nagyobb, mint a hátsóké, így a jármű a vezető által a kormánykeréken beállítottnál nagyobb íven kanyarodik.
− A jármű kormányművét a lehető legalacsonyabban helyezték el.
− A jármű kormányrudazatát alacsonyan helyezték el.
− Ívmenetben a hátsó kerekeinek oldalirányú kúszása nagyobb, mint az elsőké, így jármű a vezető által a kormánykeréken beállítottnál kisebb íven kanyarodik.

Mit jelent, ha egy gépkocsi túlkormányzott?
× Ívmenetben a hátsó kerekeinek oldalirányú kúszása nagyobb, mint az elsőké, így jármű a vezető által a kormánykeréken beállítottnál kisebb íven kanyarodik.
− Ívmenetben az első kerekeinek oldalirányú kúszása nagyobb, mint a hátsóké, így a jármű a vezető által a kormánykeréken beállítottnál nagyobb íven kanyarodik.
− Ívmenetben az első és hátsó kerekeinek oldalirányú kúszása megegyezik, így a jármű pontosan a vezető által a kormánykeréken beállítottnak megfelelő íven kanyarodik.
− A jobb és baloldali kormányzott kerekeinek elfordítása egymástól különbözik.

Szükséges-e az ablakmosó tartályt télen fagyálló ablakmosó folyadékkal feltölteni?
× Igen, mert a folyadék fagyveszélynek van kitéve.
− Nem, mert a motortérben mindig meleg van.
− Nem, mert a szükséges ablakmosás olyan rövid ideig tart, hogy ez idő alatt nem fagy meg az ablakmosó folyadék.
− Igen, de csak akkor, ha az ablakmosó tartályon fellazult a zárósapka.
− Nem, mert a fagyálló ablakmosó folyadék rongálja az ablaktörlő gumilapátját.

Ha a kormányzott kerekek megcsúsznak, ...
× akkor a jármű nem irányítható.
− akkor a jármű irányítható marad, de nagyobb erőkifejtést igényel.
− akkor ellenkormányzással kell stabilizálni a jármű mozgását.

Mikor célszerű használni a differenciálzárat?
× Amikor az útviszonyok miatt feltételezhetjük, hogy valamelyik kerék megcsúszhat.
− Amikor egyenetlen földútra hajtunk.
− Akkor, ha nehéz pótkocsit vontatunk.

Amennyiben csak egy tengelyen lévő kerekekre elégséges hólánc áll a járműben rendelkezésre, akkor...
× azokat a hajtott kerekekre kell felszerelni.
− azokat a kormányzott kerekekre kell felszerelni.
− azokat nem kell felszerelni, mert hóláncot csak valamennyi kerékre együttesen szabad felszerelni.

Miért ajánlatos télen a téli gumiabroncs használata?
× Azért, mert egyrészt a téli gumiabroncs mintázatának kialakítása jobb kapaszkodóképességgel rendelkezik, mint a nyári gumiabroncsé, másrészt a téli gumiabroncs kevésbé lesz merev és rideg az alacsony hőmérséklet következtében.
− Azért, mert a téli gumiabroncs olcsóbb.
− Azért, mert a téli gumiabroncs minden esetben szélesebb felületen fekszik fel az út felületére, ezáltal kevésbé csúszik meg a csúszós úton.

Miért veszélyes, ha a jármű kormányzott kerekei megcsúsznak?
× Mert a jármű irányíthatatlanná válik.
− Mert a jármű nehezebben kormányozható.
− Mert a jármű az üzemi fékkel nem fékezhető.

Hideg időben hol számíthatunk fokozottan az útfelület eljegesedésére?
× Hidakon, felüljárókon, erdősávval védett útszakaszokon.
− Mellékutakon, nem aszfaltozott úton.
− Mindenhol.

[4.4 1] Mire utasítja ez a jelzőtábla a gépkocsik vezetőit?
× Arra, hogy a jármű legalább egy hajtott tengelyén lévő gumiabroncsokat hólánccal kell felszerelni.
− Arra, hogy a jármű legalább egy hajtott kerekén lévő gumiabroncsot hólánccal kell felszerelni.
− Arra, hogy a jármű minden tengelyén lévő gumiabroncsokat hólánccal kell felszerelni.

Mikor szabad hóláncot használni személygépkocsin?
× Csak havas, jeges úton való haladáskor.
− Csak akkor, ha ezt külön tábla jelöli.
− Csak november 1-től március 31-ig.
− Amikor a járművezető indokoltnak tartja.

Hogyan célszerű közlekednie frissen hullott hóban, vagy laza talajon?
× Egyenletes sebességgel haladva, alacsonyabb sebességfokozatban, lassan.
− Teljesen lelassítva, sűrűn fékezve kell közlekedni.
− Változatlan sebességgel, de a lazább útfelületen lassítva kell közlekedni.

[4.4 2] Segédmotoros kerékpárral közlekedve figyelembe kell-e venni a jelzőtábla jelentését?
× Nem.
− Igen.
− Csak akkor, ha nem szállít utast.

Személygépkocsival közlekedve használhat-e hóláncot a sáros és felázott földúton?
× Nem.
− Igen.
− Igen, de csak akkor, ha az út kezelője engedélyezte.
− Ha a vezető úgy ítéli meg, hogy ez a biztonságot segíti, akkor igen.

Személygépkocsival közlekedve használhat-e hóláncot, ha az út jeges, de nem havas?
× Igen.
− Nem.
− Ha a vezető úgy ítéli meg, hogy ez a biztonságot segíti, akkor igen.
− Igen, de csak akkor, ha az út kezelője engedélyezte.

Gépkocsija nincs elektronikus menetdinamikai szabályozórendszerrel (ESP) felszerelve. Milyen kormányzást végez akkor, ha a jármű hátsó kerekei megcsúsznak, és a jármű pördülni kezd?
× Ellenkormányoz (a hátsó kerekek csúszásának irányába).
− A hátsó kerekek csúszásával ellentétes irányba kormányoz.
− Az eredeti haladási szándékának megfelelő helyzetben tartja a kormánykereket.
− Elengedi a kormánykereket.
